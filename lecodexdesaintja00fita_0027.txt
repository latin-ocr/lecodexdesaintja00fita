—13—

dere navim3 quia, si nimis onerata suerit, cito periclita-
bitur. Multotiens etiam tantam peregrinorum turmam
nautae, accepto pretio, admittunt, quod navis subvertitur
et peregrini in pelago necantur3 unde nautae nequiter
gaudent captis mortuorum spoliis.

Inde circa portus Cisereos habetur tellus Basclorum,
habens urbem Baionam in maritima versus septentrionem.
Haec terra lingua barbara habetur; nemorosa, montuosa,
pane et vino omnibusque corporalibus alimentis desolata ;
excepto quod malo et cicera et lacte est consolata. In hac
terra mali portigeri habentur, scilicet circa portus Gisc-
reos [in] villa quae dicitur Hostavalla, et villa sancti
Joannis et sancti Michaelis pedis portuum Ciscrae. Qui
penitus damnantur ; exeunt obviam peregrinis cum duobus
aut tribus jaculis, tributa injusta vi capientes: et siquis
transeuntium, secundum eorum petitionem, nummos illis
dare noluerit, et jaculis illum percutiunt et censum ab eo
auferunt exprobrantes illum et usque ad femoralias exqui-
rentes. Ipsi sunt feroces ; et terra, in quam commorantur,
ferox et silvestris et barbara habetur. F crocitas vultuum,
similitudinesque linguae barbarae eorum, corda videntium
illos expavescit. Cum non debeant rite accipere tributum,
nisi a mercatoribus tantum; a peregrinis et ab omnibus
transeuntibus iniuste accipiunt. Quando debent more
accipere dc qualibet re quatuor nummos vel sex3 octo vel
duodecim, duplum scilicet, capiunt. Quapropter praeci-
pimus et exoramus ut hi portageri et rex Aragonensis
caeterique divites, qui tributi pecunias ab eis accipiunt,
omnesque illorum consentientes, scilicet Raymundus de
Solis et Vivianus de Acromonte et Vicecornes de sancto
Michaele cum cunctis progeniis suis venturis, una cum

