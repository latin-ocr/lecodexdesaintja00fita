-28-

pite conliso excusoque cerebro et omni corpore dilaniato.
dignam Christo animam reddidit. Hic juxta urbem Tolosam
optimo loco sepelitur; ubi ingens Basilica sub eius bonore
a fidelibus fabricatur, et Canonicalis regula beati scilicet
Augustini observatur; et multa beneficia poscentibus a
Domino praestantur. Cuius solemnitas* tertio kalendas de-
cembris celebratur.

Item a Burgundionibus et Theutonicis, per viam Podien-
sem ad sanctum Jacobum pergentibus, corpus sanctissi-
mum est visitandum beatae Fidis, Virginis et Martyris.
Cujus animam sanctissimam, corpore a carnificibus decol-
lato super montem scilicet urhis Agenni, Angelorum chori
instar columbae in coelestibus detulerunt, et immortalitatis
laurea eam ornaverunt. Quod ut vidit beatus Caprasius,
Antistes urbis Agenni, qui rabiem persecutionis evitans
latebat in quadam spelunca, animatus ad tolerantiam pas·
sionis, ad locum, quo beata Virgo pateretur, properavit
et martyrii palmam fortiter promeruit dimicando, moras
etiam persequentium arguendo. Demum beatae Fidis,
Virginis et MartyriS, corpus pretiosissimum in valle quae
vulgo dicitur Conquas, honorifice a Christianis sepelitur,
super quod basilica optima a christianis fabricatur, in
qua ad Domini decus usque hodie beati Benedicti regula
summopere custoditur. Incolumibus et infirmis beneficia
multa largiuntur; ante cuius fores optimus fons, ultra
quam dici fas est, mirabilis habetur. Cuius festivitas se-
cundo nonas octobris colitur.

Deinde in via quae ad sanctum Jacobum, per sanctum
Leonardum, tendit, primitus beatae Mariae magdalenae,
corpus dignissimum juste ἐι peregrinantibus venerandum
est. Haec enim est illa Maria gloriosa, quae, in domo Si-

