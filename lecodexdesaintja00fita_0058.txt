-44-

Galdelbodi Regis Phrisiae, Otgerii Regis Daciae, Arastagni
Regis Britanniae, Garini Ducis Lotharingiae, et aliorum plu·
rimorum, scilicet Caroli Magni, pugnatorum qui devictis
exercitibus paganorum in Hispania trucidati pro Christi
fide fuere. Quorum pretiosa corpora usque ad Belinum
socii illorum detulerunt3 et ibi studiosissime sepelierunt.
Jacent omnes una in uno tumuIO, ex quo suavissimus odor
flagrat, unde colliniti sanantur.

Deinde visitandum est in Hispania beati Dominici‚
Confessoris, Corpus, qui Calciatam quae est inter Nageram
urbem et Radicellas‚ fecit; ubi ipse requiescit.

Item visitanda sunt Corpora beatorum martyrum Facundi
scilicet et Primitivi, quorum basilicam Carolus fecit, juxta
quorum Villam sunt prata nemorosa, in quibus infixae
hastae lancearum pugnatorum fronduisse referuntur. Quo-
rum solemnitas quinto kalendas decembris colitur. Inde
apud urbem Legionem visitandum est Corpus veneran-
dum beati Isidori Episcopi et Confessoris, sive Docto-
ris, qui regulam piissimam Clericis Ecclesiasticis insti-
tuit et gentem Hispanicam suis doctrinis imbuit, totamque
sanctam Ecclesiam codicibus suis florigeris decoravit.
Tandem beati Jacobi Apostoli corpus dignissimum sum-
mopere atque studiosissime in urbe Compostellana visi-
tandum est.

Hi praefati Sancti, cum aliis omnibus sanctis Dei, suis
meritis et precibus auxilientur nobis, apud Dominum nos-
trum Jesum Christum, qui cum Patre et Spiritu Sancto,
vivit et regnat Deus per infinita saecula saeculorum.
Amen.

