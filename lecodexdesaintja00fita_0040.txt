—26—

quemadmodum eum vidistis. In secundo vero gradu alii
sex Apostoli eodem modo stantes sculpuntur, sed et co-
lumnae aureae inter Apostolos ex utraque parte habentur.
ln tertio gradu Dominus stat erectus in throno quodam
aureo3 et duo Angeli stantes, unus ad dexteram, illius
et alius ad laevam, extra thronum, manibus osten-
dunt Dominum Apostolis‚ singulis manibus sursum eleva-
tis, singulisque deorsum inclinatis; et super Dominicum
caput, extra thronum scilicet, columba habetur quasi
volitans super eum. In quarto vero ordine superiore
Dominus sculpitur in alio throno aureo3 et juxta eum
quatuor Evangelistae habentur 2 Lucas scilicet in specie
bovis contra Meridianam partem deorsum, et Matthaeus
instar hominis desursum. In alia parte contra Septentrio-
nem est Marcus instar leonis deorsum, et Joannes in mo-
dum aquilae desursum. Sciendum vero est quod Dominica
Maiestas, quae est in throno, non sedet3 sed recta est dor-
sum tenens versus Meridiem‚ et erecto capite; aspicit
quasi in coelum dextera manu levata sursum, et in laeva
cruciculam tenet; et sic ascendit ad Patrem, qui in cacu-
mine arcae illum recipit. ltaque beati AEgidii Confessoris se—
pultura consistit, in qua ejus corpus venerandum honorifice
requiescit. Erubescant igitur Hungari qui dicunt se habere
eius corpus, conturbentur ominno Cammelarii, qui som-
niant se habere eius integrum corpus. Tabescant Sancti-
sequanici, qui extollunt se habere eius caput; revereantur
similiter Constantiani Normanni, qui jactant se habere to-
tum ipsius corpus, cum nullo modo ejus Ossa sacratissima,
ut a multis probatur queant extra oras ipsius deferri.
Quidam enim beati Confessoris brachium venerandum
extra AEgidianam PatrIam in oris scilicet longinquis olim

