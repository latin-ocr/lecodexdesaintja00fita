-43—

ficet, vitam nostram dirigat in mortis periculo, a barathri
faucibus nos eripiat, in extremo examine summam aeterni
Judicis iram nobis placet, et ad superna polorum regna
perducat3 praestante Domino nostro Jesu Christo, qui cum
Patre et Spiritu Sancto vivit et regnat Deus per infinita
saecula saeculorum. Amen.

Deinde apud Blavium‚ in maritima, beati Romani prae-
sidia petenda sunt; in cuius basilica requiescit corpus
B. Rotolandi‚ Martyris, qui cum esset genere nobilis,
Comes scilicet Caroli Magni Regis, de numero duodecimo
pugnatorum ad expugnandas gentes perfidas, zelo fidei
septus, Hispaniam ingressus est. Hic tanta fortitudine
repletus fuit quod petronum quemdam, ut fertur, in Run-
ciavalle a summo usque deorsum sua framea per medium,
trino ictu scilicet, scidit, et tubam sonando oris sui vento
similiter per medium divisit. Tuba vero eburnea scilicet
scissa apud Burdegalem urbem in basilica beati Severini
habetur, et super petronum in Runciavalle quaedam eccle-
sia fabricatur. Postquam vero Rotolandus multa bella re-
gum et gentilium devicit, fame frigore caloribusque nimiis
fatigatus, alapis immanissimis et verberibus crebris pro
divini Numinis amore caesus, sagittisque et lanceis vul-
neratus, tandem siti fertur, in praefata Valle, Christi martyr
pretiosus obiisse. Cuius sacratissimum corpus in beati
Romani basilica apud Blavium ipsius socii digna venera-
tione sepelierunt.

Deinde apud Burdegalem urbem beati Severini, Epis-
copi, et Confessoris corpus visitandum est. Cuius solem-
nitas decimo kalendas novembris colitur.

Item in Landis Burdegalensibus, Villa quae dicitur Beli-
nus, visitanda sunt Corpora sanctorum martyrum Oliveri‚

