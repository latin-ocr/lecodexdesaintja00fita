—55-

nunc de Apostolico altari venerabili nobis est tractan-
dum. ln praefata siquidem venerabili basilica, beati Jacobi
corpus venerandum sub altari maiori, quod sub eius ho-
nore fabricatur, honorifice <ut fertur) jacet, arca mar-
morea reconditum in optimo arcuato sepulchro, quod
miro opere et magnitudine condecenti operatur: quod
etiam corpus immobile esse perhibetur, testante sancto
Theodomiro eiusdem urbis Episcopo, qui illud olim repe-
rit et nullatenus movere potuit. Erubescant igitur aemuli
Transmontani qui dicunt se aliquid ex eo, vel reliquias eius
hahere. Apostolicum namque corpus totum ibi habetur 3 car‘
bunculis paradisiacis divinitus illustratum, odoribus Divinis,
indeficientibus, fragrantibus honestatur, cereisque coeles-
tibus fulgentibus decoratur angelicisque obsequiis sedule
honoratur. Super cuius sepulchrum est altare parvum,
quod eiusdem Discipuli, ut fertur, fecerunt, quod etiam
propter amorem Apostoli, Discipulorumque eius, a nullo
postea voluit deleri. Et super illud est altare magnum et
mirabile, quod habet in altitudine quinque palmos et in
longitudine duodecim et in latitudine septem. Sic propriis
manibus ego mensuravi. Est igitur altare parvum ex tri-
bus lateribus, ad dexteram scilicet et laevam et retro sub
eodem altari magno clausum3 sed in antea apertum, ita
ut videri aperte potest, ablata tabula argentea, altare
vetus. Sed siquis coopertorium, vel linteamen, ad coope-
riendum altare Apostolicum amore beati Jacobi mittere
voluerit, de novem palmis: in latitudine etin longitudine,
de viginti et uno mittere debet. Si vero pallium amore
Dei, et Apostoli quis ad cooperiendum altare, scilicet in
antea, miserit; videat, ut eius latitudo septem palmis fiat,

et longitudo eius tredecim.

