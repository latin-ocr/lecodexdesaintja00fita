—52—

tas scilicet, Dominica Tentatio sculpitur3 sunt enim ante
Dominum tetri Angeli, quasi larvae, statuentes eum super
pinnaculum Templi; et alii offerunt ei lapides admonentes
ut faciat ex illis panem3 et alii ostendunt ei regna mundi
fingentes se ei daturos ea si cadens adoraverit eos, quod
absit. Sed alii Angeli candidi, videlicet boni, post tergum
ejus3 et alii etiam desuper, thuribulis ei ministrantes,
habentur. Quatuor leones in eodem portallo habentur;
unus ad dexteram in uno introitu, et alius in altero; inter
duos vero introitus, in pilario sursum, alii duo seroces
leones habentur, quorum unus posteriora sua ad alterius
posteriora tenet. Undecim vero columnae in eodem portallo
habentur3 in introitu dextrali, scilicet ad dexteram, quin-
que; et in sinistrali introitu, ad laevam videlicet, totidem3
undecima vero inter duos introitus est, quae ciborios sepa-
rat; quae scilicet columnae, alite marmoreae, aliae lapideae,
mirabiliter imaginibus, floribus, hominibuS, avibus, anima-
libusque sculpuntur ; hae vero columnae albi marmoris sunt.
Nec est oblivioni tradendum quod mulier quaedam juxta
Dominicam tentationem stat, tenens inter manus suas ca-
put lecatoris sui foetidum, a marito proprio abscissum,
osculans illud bis per diem, coacta a viro suo. O quam
ingentem et admirabilem justitiam mulieris adulteratae
omnibus narrandam! In superiori vero ordine, super qua-
tuor valvas versus palatium basilicae, quidam ordo mirabi-
liter ex lapidibus albi marmoris pulchre refulget. Stat
enim Dominus ibi rectus, et sanctus Petrus ad sinistram
eius claves suas manibus tenens, et beatus Jacobus ad
dexteram inter duas arbores cypressinas, et sanctus Joan-
nes juxta eum, frater eius; sed et ad dexteram et laevam
Apostoli caeterique habentur. Est igitur murus desursum

