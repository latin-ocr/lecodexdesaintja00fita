-27-

deferre fraudulenter conati sunt, sed nullo modo ire una
cum eo valuerunt. Quatuor sunt Sanctorum corpora,
quae ab aliquo de propriis sarcophagis nullo modo moveri
posse referuntur, ut a multis probatur; beati scilicet
Jacobi Zebedaei, et beati Martini Turonensis, et sancti
Leonardi‘ Lemovicensis‚ et beati AEgidii Christi Confessoris.
Traditur quod Philippus, Rex Galliarum, eadem corpora
ad Galliam deferre olim tentavit; sed nullo modo de pro-
priis *sarcophagis suis ea movere potuit.

Igitur ab his qui per viam Tolosanam ad S. Jacobum
tendunt, beati Confessoris Guillelmi corpus-est visitan-
dum. Santissimus namque Guillelmus signifer egregius
comes Caroli Magni Regis extitit non minimus, miles for-
tissimus, bello doctissimus. Hic urbem Nemausensem, ut
fertur, et Aurasicam, aliasque multaS, christiano imperio
sua virtute potenti subiugavit, lignumque Dominicum apud
vallem Gelloni secum detulit, in qua scilicet valle eremi-
ticam vitam duxit, et beato fine Christi confessor in ea
honorifice requiescit. ‚ Cuius sacra solemnitas quinto kalen-
das Junii colitur.

Item in eadem via beatorum Martyrum corpora visi-
tanda sunt, Tiberii Modesti et Florentiae, qui tempore
Diocletiani variis tormentis pro Christi fide cruciati„ mar-
tyrium compleverunt. ‚Iacent super fluvium Airandum in
optimo sepulchro. Quorum solemnitas colitur quarto idus
novembris. ’

Item in eadem via visitandum est corpus dignisimum
beati Saturnini, episcopi et martyris, qui in Capitolio To-
losae urbis a paganis tentus, tauris acerrimis et indomitis
alligatus, atque a summa Capitolii arce usque ad caput
unius milliarii p'er omnes gradus lapideos precipitatus, ca-

