-15—

Galliae. In summitate vero eiusdem montis est locus,
quod dicitur Crux Caroli, quia super illum securibus et
dolabris et fossoriis caeterisque manubriis Carolus cum
suis exercitibus in Hispaniam pergens olim tramitem
fecit, signumque Dominicae crucis prius in eo elevavit, et
tandem flexis genibus versus Gallaeciam Deo et sancto
Jacobo precem fudit; quapropter, peregrini, genua sua
ibi curvantes versus sancti Jacobi patriam, ex more
orant, et singuli singula vexilla dominicae Crucis infigunt.
Mille etiam cruces ibi possunt inveniri, unde primus
locus orationis sancti Jacobi ibi habetur. In eodem monte,
antequam christianitas in oris Hispanicis ad plenum aug-
mentaretur, Navarri impii et Bascli peregrinos ad sanctum
jacobum pergentes non solum depraedari, verum etiam ut
asinos equitare et perimere solebant. Juxta vero montem
illum, versus scilicet septentrionem, est vallis quae dicitur
Vallis Caroli (1), in qua hospitatus fuit idem Carolus cum
suis exercitibus, quando pugnatores in Runcia valle occisi
suere; per quam etiam peregrini multi ad sanctum
Jacobum tendentes transeunt, nolentes montem ascendere.
Postea vero in descensione eiusdem montis invenitur hos-
pitale et ecclesia, in qua est petronus, quem Rotolandus
heros potentissimus, spatha sua, a summo usque deorsum
per medium trino ictu scidit. Deinde invenitur Runcia-
vallis (Ξ), locus scilicet quo bellum magnum olim fuit
factum, in quo rex Marsirus, et Rotolandus‚ et Oliverus‚
et alii pugnatores CXL millibus christianorum simul et
sarracenorum occisi fuere.

(l) Valcarlos.
(2) RonceVaUx‘. — Cf. un article (lu prince Bonaparte dans l’Aca-

demy du 17 juillet 1880.

